xiv PRAEFATIO.

crem in verbis scite inter se conciliandis et apte distinguendis
curam posui, quia non raro loci obscuri mutatis et rectius con-
stitutis distinctionibus lucem accipiunt.—Quod ad conjecturas
attinet, quas passim aequis arbitris dijudicandas in notis pro-
posui, earum tres, quas in textum reciperem, haud indignas
habui, rationes, ex quibus hoc factum est, neminem facile im-
probaturum esse confisus3 scilicet Epist. i, 10, 47, pro, aut
servit, dedi, haud servit‚· Epist. i, 20, versu ultimo, pro inepta
lectione, duxit, exhibui dixit ,· Epist. ad Pis. 245, pro, ac Ι
pene forenses, excudendum curavi, aut penesorenses.——Eodem
fortasse jure Sat. i, 10, 59, pro, ac· si in textu legi possit, an
si, quod totius loci sensus et nexus postulare videtur3 et Sat.
ii, 4, 18, parum pro, malum, nam exemplum ubi malum pro,
male positum sit, vix reperias: sed has et alias conjecturas
doctiorum judicio relinquere malui.

Deinde, cum Horatius ab una sententia ad alteram repente
et παρὰ προσδοκίαν transire soleat, id praecipue mihi agendum
esse putavi, ut lectores ad sententiarum nexum adverterem3
quomodo altera alteri respondeat, docerem ; et quid ad senten-
tias inter se consociandas supplendum et animo tenendum sit,
monerem.—Quodsi tamen fortasse sint, quibus in hac re paulo
verbosior fuisse videar, illi uberiorem sententiarum invicem se
excipientium expositionem a tironum rationibus haud alienam
esse cogitent.

Denique in verborum interpretatione ita versatus sum, ut,
quicquid ad ea recte explicanda, illustranda, et idoneis exemplis
confirmanda spectat, diligenter observarem, exponerem, et
sensum rei cuique aptum inde elicerem. Non compilavi aliorum
scrinia, sed quae cuique debentur, nominatim doctissimo Ho-
ratii interpreti Lambino (ex cujus ubertate plures irrigarunt
suos hortulos), bona fide indicavi.

Ad Horatii Satiras recte, scite, et accurate explicandas
nostra aetate multa, immo plura fortasse quam opus erat, con-
tulit Vir Eruditissimus, Heindorfius; a cujus viri tamen auc-

 

