432

EPISTOLARUM

5 Herculis ad postem fixis, latet abditus agro,
Ne populum extrema toties exoret arena.
Est mihi, purgatam crebro qui personet aurem:
Solve senescentem mature sanus equum, ne
Peccet ad extremum ridendus, et ilia ducat.

10 Nunc itaque et versus et cetera ludicra pono:
Quid verum atque decens curo et rogo, et omnis in hoc sum:
Condo et compono, quae mox depromere possim.
Ac ne forte roges, quo me duce, quo lare tuter:
Nullius addictus jurare in> verba magistri,

15 Quo me cumque rapit tempestas, deferor hospes.
Nunc agilis fio, et mersor civilibus undis,
Virtutis verae custos rigidusque satelles:

templi Herculis, in cujus praesidio erant
gladiatores, fixisse dicitur, uti milites post
peractam militiam arma sua, tanquam
ἀναθήματα, Marti consecrare solebant.
Jam vere, cum Veianio, relicto ludo,
rusticari licuerit, eum jam rude donatum,
sive gladiatorem rudiarium fuisse, sponte
apparet. Sed libertate quoque donati pro
lubitu porro intererant pugnis gladiatoriis.
Hi igitur non tantum victi vitae veniam,
sed etiam, dum in arenam descendebant,
favorem populi sibi expetiisse videntur.
Hinc Ne populum, cett. Eatrema arena,
extrema parte vel ora loci ubi gladiatores
pugnabant: arena pro loco arena tecto
vel consperso.

7—9. Est mihi, cett. Nexus et sensus:
ut ego faciam, quod fecit Veianius, non
deest mihi monitor, scilicet animus meus,
aurem meam crebro his implens vocibus:
Tibi senescenti exemplo sit senescens
equus, qui, nisi mature eum curru et la-
boribus solveris, turpiter se dabit, et spi-
ritus trahendi difficultate laborabit. Est
mihi, qui, ἔστιν ὅς. Ριινὲηῑαπι, sc. sorde,
et proinde melius et clarius audientem,
elegantius pro, meam. Aurem personare
jam est aurem sonis, vocibus clarisonis,
implere; sic apud Virg. AEn. vi, 417
Cerberus regna latratu personare dicitur.
Senescentem: Lambinus comparat Ennii.
Fragm. apud Cic. de Senect. c. 5, Sicut
sortis equus, spatio quiforte supremo Vi-
cit Olympia, nunc senio consectu' quiescit.
Sanus, prudentior. Ilia ducat, anhe-
let et lumbos trahat macie et senio con-
fectus. -

10. Nunc itaque, nunc igitur, dum mo-
nitori, animo meo, pareo„ Versus et cetera
ludicra pono, scribendis versibus et ceteris
lusibus, quibus juveniliter indulsi, absti-
neo. Versus ad carmina lyrica et ludicra

ad satiras equidem cum interpretibus re-
ferre nolim.

ll. Omnis, totus, toto animo (πᾶς καὶ
ὅλος).

12. Condo et compono, recondo animo
praecepta philosophiae, et recondita (com-
pono) in ordinem redigo.

14. Quo me duce, quo lare tuter, quem
ducem in philosophia sequar, cujus sectae
auctoritate me tuear. Lar jam est secta.
ut familia: Cic. de Divin. ii, 1, familia
Peripateticorum, et domus5 sup. Od.'i,
29, 14, domus Socratica.

14. Nullius addictus jurare in verba
magistri : scito, me ita addictum (deditum)
esse philosophiae, ut in nullius magistri
verba jurem, h. e. nullius philosophi auc-
toritate me decipi et in errorem induci
patiar, sed ea tanturn, quae mihi vem
esse videntur, amplectar: Addimus ju.-
rare, Graeca (qua saepius Horatius praeci-
pue in carminibus Lyricis usus est) con-
structio, pro, addictus ut jurem.

15. Quo me cumque rapit tempestas,
cett. Eleganter Horatius imagine a navi·
gatione translata exprimit hoc : ad quem-
cunque philosophum me rapit impetus,
apud eum sum hos es, et hospes manem
non ejus scholae vei³ sectae me addico, sed
ea tantum, quae mihi probantur, deligo.
Voluit igitur Horatius philosophum agere
quem dicunt eclecticum.

16—19. Nunc agilis fio.- sensus: Nunc,
Stoicae disciplinae praecepta sequens, gna-
vam operam do (agilis fio) rebus gerendis
civilibus, et earum mole obruor, dum
veram virtutem severa cura custodire et
defendere studeo; nunc furtim ad Ari-
stippi, voluptate summum bonum metien-
tis, disciplinam retro feror, et res mihi,
non me rebus subjicio, h, e. et facio, quod
lubet, non quod facere jubeor. Nunc

