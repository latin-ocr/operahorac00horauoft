PRAEFATIO

EDITIONIS TERTIAE.

CUM non solum in praefatione ad editionem Horatii Carminum
Lyricorum primam, sed etiam iis* quae nuper ad editas a me

Horatii Satiras et Epistolas praefatus sum, rationem, quam .

in Horatii interpretatione secutus sum, jam exposuerim, nihil
quod adderem habui, nisi haec pauca verba:

“Adjeci‚ in hac tertia Odarum Horatii editione, quae adji-
cienda videbantur3 resecui quae nunc displicebant; defendi
denique receptas lectiones rationibus ab earum vel antiquitate
vel necessitate repetitis.’'

Quemadmodum autem operae, quam Horatio navavi, judicibus
aequis et humaniter de vitiis, quae commisi, me monentibus
aures faciles, ita illis, qui omnia, ut inde eruant quod atro
dente carpant, cum pulvisculo excutiunt, aures duras praebebo.

Gothae‚ mense Sept. Mocccxxxv.

DOERING.

