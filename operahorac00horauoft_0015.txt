PRAEFATIO

EDITIONIS QUARTAE.

HAEc quartum repetita Horatii Carminum Lyricorum editio
ideo praeferenda est tertiae, quod purgata est vitiis typogra-
phicis, quibus illa turpiter scatet *. Quoties autem Horatium
meum relego, toties in loca minus recte a me intellecta et
exposita incidere soleo. Quemadmodum igitur ea in hac
quarta Horatii editione rectius constituenda et explicanda
curavi (nam, ut Horatius ait Epist. i, 16, 24, Stultorum incurata
pudor malus ulcera celat)‚· ita illa, quae acutius viderunt alii,
modeste in rem meam vertenda putavi. Id factum inprimis est
in editione Horatii minore, quae, absterso sudore (mea enim
culpa paulo diutius sub prelo sudavit), viam ad Horatii ama-
tores, tirones maxime, adfectare meditatur. In ea proposui
duas emendationes, quas memoravi quoque in hac quarta
Horatii editione. Pro quamvis nempe, Od. i, 28, 11, legendum
esse conjectavi, quoniam is‚· et Od. iii, ll, 18, pro ejus (quam
'‘lectionem omnes emunctioris naris interpretes Horatio plane
indignam judicarunt), cestus. Verum probandae an impro-
bandae sint hae duae emendationes, virorum doctorum judicio

[* Editionem tamen illam quartam Carminum, ut et secundam Satirarum et

Epistularum, vitia typographica nec pauca nec levia maculant, a quibus editio
haec est purgata]

