PRAEFATIO

EDITIONIS SECUNDAE.

PAUCA sunt quae de hac repetita Horatii Odarum editione
monenda videntur. Nam, quae potissimum spectaverim, cum
primum ad edendum Horatium animum appellerem, et quorum
usui inprimis adjectum commentarium destinaverim, jam olim
in praefatione primae editioni praemissa copiosius exposui.
Nec me frustra id fecisse, ex aequiore, quod inde nonnulli de
qualicunque mea Horatio praestita opera tulerunt, judicio
intellexi. Quodsi igitur fortasse erunt, qui de hac secunda
quoque Horatii Carminum Lyricorum editione sententiam suam
pronuncient, eos, ne consilii, quod in Horatio interpretando
secutus sum, immemores sint, etiam atque etiam monitos roga-
tosque habeo. Versatus autem sum in iis, quae olim scripsi, re-
cognoscendis ita, ut passim alia immutarem, alia brevius, alia
disertius explicarem, alia plane delerem, alia ad rem magis
illustrandam afferrem: ne multa! fecitquod mihi faciendum
esse putavi, vel pro virium mearum modulo facere potui. Nec
defuit mihi, quam in partes vocarem, nova Horatii Carm. Libb.
V, a Vanderburgio (Lutetiis Parisiorum, 1812) adornata editio.
Ceterum quo gravior mihi est auctoritas eorum, qui ad cetera
Horatii Carmina simili interpretatione instruenda me excitarunt,
eo majore industria atque religione fidem jam olim datam
exsolvam.

Gothae, mense Sept. MDcccxw.

DOERING.

