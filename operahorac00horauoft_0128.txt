88

CARMINUM

Unde si Parcae prohibent iniquae,
lO Dulce pellitis ovibus Galaesi
Flumen et regnata petam Laconi
Rura Phalanto.
Ille terrarum mihi praeter omnes
Angulus ridet, ubi non Hymetto
15 Mella decedunt, viridique certat ’
Bacca Venafro.

Ver ubi longum tepidasque praebet

Jupiter brumas ι et amicus Aulon

Fertili Baccho minimum Falernis

20

Invidet uvis.

Ille te mecum locus et beatae
Postulant arces: ibi tu calentem
Debita sparges lacrima favillam

ἢ ’ Vatis amici.

9—12. Unde si Parca, cett. sensus:
quodsi autem sors iniquior ab agro· Tibur-
tino me prohibetsin agrum Tarentinum
me conseram.v Ager Tarentinus primum
designaturper Calabria: fluvium Galacum,
(nunc Galata) Tarentum pumex-fluentem,
deinde per Phalantum, quem coloniam

, Ρατιὴεηίαναηι (h. e. hominum vago con—

cubitu ex innuptis matribus prognatorum,
vel potius, ut erudite docet Cl. Mauso
(Sparta, vol. i, pars i, p. 229, et pars ii,
p. 270 sqq.) ab muliebri ignavia. qua mi-
litiam contra Messenes detrectaverant,
opprobrii causa sic dictorum) e terra
Laconica Tarentum deduxisse, et pulsis
veteribus incolis ibi regnasse tradunt:
Justin. iii, 4, Strabo vi, p. 426. Flumen
dulce ovibus, cum propter laeta ad utram-
que fluminis ripam pascua, tum propter
umbrarum jucunditatem. Ores dicuntur
pellitae, quia oves in his regionibus, ne
sentibus et dumetis corrumperetur earum
lana praestantior, pellibus velari solebant ε
Columell. vii, 2, Varro R. R. ii, 2. Idem
adhuc fieri solet in iis regionibus ubi lana
praestantior gignitur. Ceterum similiter
Tarentum describit Martial. viii, 28, 4,
tibi floruit herba Phalanti, Qua saturat
Calabris culta Galaesus aquis.

13—16. Ille terrarum Augulus, illa
terra, ubi quis suaviter delitescere potest
in otio et securitate. Mihi ridet, mihi
placet: inf. Epist. i, 7, 44, mihi'jam non
regia Roma, Sed vacuum Tibur placet, aut
imbelle Tarentum. Praeler omne-3, sc. ter-
ras sive terrarum angulos. h. e. loca secre-
tiora et a strepitu hominum remotiora.

Ubi non Hymetto Mella decedunt: ubi mella
non cedunt iis quae apes in monte Hy-
metto colligunt3 ubi aeque bonum atque
in monte Hymetto mel conficitur: de mel-
lis Tarentini bonitate vid. Varro apud
Macrob. Sat. ii, 12; cf. inf. iii, 16, 33.
Dec-cdere, ut passim concedere, pro sim-
plice, cedere. Virg. Ecl. viii, 88, Perdita,
nec serae meminit decedere nocti, pro, ce·
dere tenebris, h. e. nou sera nocoe sub
divo manere, sed redire in stabulum. Vi-
ridique certat Bacca Venafro: et ubi oliva
certat cum bonitate olivarum in Campa-
niae urbe, Venafro, nascentium: certare
alicui pro vulgari, certare cum aliquo
passim. Venafrum pro olivis Venafranis,
ut Hymettus pro melle Hymetti03 viridi,
apte ad terram, ubi olivae virent, desig-
nandam.

17—20. Tepidas, mites: inf. Epist. i,
10, 15, Est ubi plus tepeant hiemes? Ju-
piter, qui ut sup. i, 12, 15 dicitur, variis
horis mundum temperat. Aulon, mons
agri Tarentini, ubi vinum optimum nasce-
batur; Mart. xiii, 125, Nobilis et lanis et

felix vitibus Aulon, Det pretiosa tibi vellera,

vina mila,- hinc dicitur amicus fertili
Baccho, h. e. favens vini fertilitati. Mini-
mum Falernis Invidet uvis: uvoe nempe
quas Aulon gignit, quia nihil a Falerna-
rum uvarum bonitate recedunt, minime
opus habent, ut iis invideant. Imitatus
Horatium est Statius silv. ii, 2, 4, Qua
Bromio dilectus ager, collesque per altos
Uritur, et praelr‘s non invidet uva Falernis.

21-24. Beatae arces, colles tam amoe-
nitate quam fertilitate sua boantem pas-

