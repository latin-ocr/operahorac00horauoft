vi PRAEFATIO.

Fritschius‚ ut satisfaceret ejusmodi editionis desiderio, Gesneri
editionem novis dotibus instructam recudendi cepisset consi-
lium3 mihi, ut eam recognoscerem, et, aliis resectis, aliis ad-
jectis, diffingerem, oblata est ab illo conditio. Sed ex causis,
quas commemorare nihil attinet, eam repudiavi, et ad eum
potius laborem, qui novae plane editioni impendendus sit, me
proclivem esse professus sum. Placuit. Rem suscepi, et sus-
ceptae rei partes pro virili sustinere studui.

Nihil autem prius mihi faciendum esse putavi, quam ut
textum darem emendatissimum. Itaque in locis dubiis non
certae cujusdam editionis auctoritatem secutus sum, sed ipse
lectiones diligenter excussi, et, quae tam linguae quam poetae
ingenio maxime respondere videretur, eam recepi÷ Ab initio
quidem animus erat textum ita exhibere, ut ille a Cl. Mit-
scherlichio constitutus est; sed, cum in lectiones incidissem,
quibus ut accederem a me impetrare non poteram, ab hoc
consilio recessi, et meo ipsius judicio in seligendis lectionibus
me regi passus sum. Quod si prius fecissem, sine haesitatione
v. c. cum Bentleio i, 3, 18, rectis pro, siccis, et i, 6, 18, strictis
pro, sectis scripsissem. Ne tamen levitatis temeritatisque in
lectionum delectu mihi culpam contraherem, non solum lectores
de lectionis varietate diligenter in notis monui, sed rationem
quoque, cur novam antiquae, vel antiquam novae lectioni prae-
ferrem, semper addidi. Horatii editorum et aliorum virorum
doctorum, v. c. Marklandi Epod. 2, 27, conjecturis tum demum
locum relinquendum esse censui, cum, iis receptiS‚ apertum,
quo laborabat oratio, tolleretur vitium. In uno loco, iv, 8, 17,
qui a recentioribus interpretibus ut locus suspectus et spurius
asterisco notatus fuit, mihimet ipsi liberius indulsi, et, voce
incendia in stipendia mutata, difficultatem, qua hic locus pre·
mebatur, removi. Praeterea ego ipse in textu nihil tentavi,
nisi quod iii, 2, 5 particulam et, quae mihi superflua ibi esse
videbatur, delendam curavi. In conjecturiS, quas in notis
proposui, una est Epod. 17, 81, quae non mihi, sed Amicis-

