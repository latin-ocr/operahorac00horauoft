PRAEFATIO EDITIONIS SECUNDAE. xix

μ sed operae pretium facere videntur. Huc accedit, quod ju-
’, venes, qui commentarii alicujus usu res in publicis scholis im-
bibendas jam praegustarunt, multo facilius ea quae a magistris
docentur, illustrantur, probantur, improbantur, et ex reconditae
doctrinae thesauro depromuntur, capere, intelligere, et com-
plecti possunt animo.—Nec tamen ego tironibus tantum, sed
etiam aliis Horatii lectoribus scripsi, quae vel ad impeditiora ex-
pedienda, vel ad sententiarum sciteinter se conciliandarum
nexum demonstrandum, vel ad poetae virtutes et veneres obser-
vandas et animo percipiendaS, vel ad verborum significationes
recte accipiendas spectarent. Horatius enim est poeta is,
quem viri, qui ob res gerendas vel ob officia et negotia sibi in-
juncta non amplius vacare possunt scriptoribus quos olim
legerunt, abjectis ceteris omnibus, tanquam jucundissimum
vitae suae comitem retinent, eum in sinu gestant, cum eo, quo-
tiescunque aliquid otii suppetat, familiariter versantur, cum
eodem rusticantur. Fortasse igitur his quoque haud noxia et
perniciosa erit haec a me in publicum emissa Horatii editi0;
nec talis profecto visa est Britannis, qui eam haud indignam
censuerunt, quae invidenda magnificentia, typis splendidissimis,
et in charta nitidissima, et quidem uno t0m0, commode totum
Horatium cum Indice continente, Londini repeteretur et Bri-
tannorurn manibus tereretur.

Variarum lectionum farraginem adjicere nolui, quia in
edendo Horatio, ut jam in prima praefatione professus sum,
rationem inprimis habui tironum, quorum vix unus et alter
varias lectiones inspicere, nedum in iis dijudicandis et deligen-
dis exerceri solet.

Quod ad Indicem Verborum et Nominum attinet, cum intel-
lexissem, neque certum ordinem in eo digerendo servatum,
neque in eum recipienda recepta esse, novum plane Iudicem
duobus juvenibus AEmilio Braunio et Frid. Guil. Regelio (de
quorum laude, tam egregiiS, quos in bonarum litterarum studiis
fecerunt, progressibus, quam honestis et incorruptis plane

