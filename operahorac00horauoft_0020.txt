PRAEFATIO

EDITIONIS SECUNDAE.

CUM secundus'tomus Horatii, quem ante quatuor abhinc annos
edendum curavi, in tabernis librariis prostare desierit3 ejus
redemtor Hahnius, Vir Honestissimusâ€š ut illum, de integro
typis describendum, recognoscerem, et, quantum fieri posset,
emendatiorem et limatiorem redderem, me rogavit et impulit.
Quam quidem demandatam provinciam suscepi ego promtissimo
paratissimoque animo. Sic enim ea, in quibus me errasse et
ipse intellexeram et alii monuerant, aut tollendi aut diffingendi
occasio mihi oblata est exoptatissima.

Hic autem non possum, quin ante omnia gratissimum
animum testificer iis Viris Doctis, qui, ubi a me dissentiunt,
vel ubi errores, quibus nemo non obnoxius est, deprehende-
bant, non feroce aliqua confidentia, non superba arrogantia,
sed amabili modestia et insigni humanitate, quae decet libera-
lium artium professores, dissensum suum vel errorum animad-
versiones proposuerunt. In his est Vir Clarissimus Obbarius,
qui in dijudicando hoc tomo Horatii secundo non solum doc-
trinae, qua excellit, copias in medium protulit lautissimas, sed
etiam animum, quo regitur, probavit liberalissimum et in alios
aequissimum. Eundem igitur, ubi in hac nova tomi secundi
recensione a me impetrare non potui, ut ejus in nonnullis locis
tam explicandi quam veteres lectiones defendendi rationi suf-
fragarer, id haud iniquo laturum esse animo, persuasum habeo.
Sic ille in Epist. i, 10, 47, Imperat, haud servit collecta

 

